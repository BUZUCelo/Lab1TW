Batman este un personaj ficțional, un super-erou creat de către artistul plastic Bob Kane și scenaristul de benzi desenate, Bill Finger. Personajul a debutat în Detective Comics #27 (mai 1939) și de atunci a apărut mai ales în publicații deținute de DC Comics. Inițial i se spunea „Bat-Man”, mulți numindu-l și în prezent „The Batman”, mai fiind cunoscut ca și „Cruciatul cu mantie”,[4] „Cavalerul negru”[4] și „Cel mai bun detectiv al lumii”,[4] printre alte titluri. 